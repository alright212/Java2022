Geneerilised tüübid

Harjutustunniks vajalik kood asub: https://bitbucket.org/mkalmo/icd0019generics

1. Klass generics.pair.Pair on konteiner kahe elemendi hoidimiseks.
   Praegu on nende elementide tüübid rangelt määratud. Muutke klassi Pair 
   nii, et sellele saaks elementide tüübid parameetritena ette anda.
   
   Proovimiseks on klass generics.pair.Runner.   

2. Klassis generics.methods.DefaultValueExample on näide vaikeväärtuste 
   (default value) kasutamisest. Meetod getConstantForZone() tagastab 
   vastavalt sisendile mingi numbrilise väärtuse. Teatud juhtudel võib 
   see meetod aga null-i tagastada. 
   
   Kahes esimeses testides on näide selle kohta, kuidas saame määrata
   mingi vaikimisi väärtuse, kui null tagastatakse. Antud juhul määratakse 
   sellisel juhul väärtuseks 1.
   
   Meetodis exampleWithHelperForIntegers() on näide, kuidas sama asja 
   abimeetodiga teha. Seekord on kood lühem ja loodetavasti paremini loetav.
   
   Selles näites olev abimeetod defaultIfNull() on aga kindla tüübiga.
   Kui soovime, et see Double tüüpi väärtusete puhul ka töötaks peame 
   eraldi meetodi tegema.
   
   Tehke meetod defaultIfNull() geneeriliseks, et piisaks ühest 
   implementatsioonist erinevate tüüpide jaoks.   

3. Klassis generics.methods.MinimumExample on meetod min(), mis võtab
   sisendiks kaks argumenti ja tagastab nendest väiksema.
   
   See meetod on kindla tüübiga ja seega iga tüübi jaoks on vaja eraldi 
   implementatsiooni.

   Tehke meetod min() geneeriliseks, et piisaks ühest implementatsioonist 
   erinevate tüüpide jaoks.
   
4. Klassis generics.methods.MinimumElementExample on meetod minimumElement(), 
   mis võtab sisendiks listi ja tagastab sellest väiksema.
   
   See meetod on kindla tüübiga ja seega iga tüübi jaoks on vaja eraldi 
   implementatsiooni.

   Tehke meetod minimumElement() geneeriliseks, et piisaks ühest 
   implementatsioonist erinevate tüüpide jaoks.
   
5. Klassis generics.stack.Stack on lihtne implementatsioon pinust (ik. stack).
   Pinu elemente hoitakse massiivis ja see ei tohiks muutuda.
   
   Muutke implementatsiooni geneeriliseks, et selles pinus saaks ka muud
   tüüpi elemente hoida.

6. Klassis generics.list.MyList on lihtne implementatsioon listist.
   Selles on puudu addAll() meetodi implementatsioon. Kirjutage see
   implementatsioon, et tööle hakkaks test klassis MyListTest.

7. Java liides Path kujutab faili teekonda (path), mida on võimalik 
   rekursiivselt navigeerida. Navigeerimise kohta on näide klassis 
   generics.recursion.RecursionTests meetodis pathElementsAccessExample().
   
   Eesmärk on kirjutada meetod, mis tagastab kõik faili teekonna elemendid 
   (faili nimi ja kataloogid) listina.
   
   Probleemile võiks läheneda etapiti.
   
   a) Lahendage probleem tsükliga.
   
   b) Kasutage rekursiooni navigeerimiseks ja printige leitud elemendid 
      välja. Elementide listi panemine ja tagastamine jääb hilisemaks.
   
   c) Kasutage rekursiooni navigeerimiseks ja saatke meetodile kaasa list, 
      kuhu vajalikud elemendid koguda.
   
   d) Kirjutage lõplik rekursioonil põhinev lahendus.   

8. Meie arendada on kaks veebipoodi. Üks müüb tooteid ja teine teenuseid.

   Kahe veebipole lähtekood on teatud osas ühine.

   Ostukorvi loogika on mõlemas veebipoes sama. Erinevus on vaid selles,
   mis tüüpi asju korvis hoitakse. Samas soovime vältida olukorda, et 
   toodete ostukorvi ei pandaks kogemata teenuseid või teenuste ostukorvi
   tooteid.
   
   Selleks on ostukorvi klass tehtud geneeriliselt ja selles hoitavate 
   elementide tüüp antakse parameetriga ette.
   
   Ostukorvi klassist on praegu valmis vaid minimaalne osa, et testid 
   kompileeruks. Kirjutage see klass lõpuni.
   
   Nõutud käitumine on määratud testidega, mis asuvad klassis
   generics.cart.ShoppingCartTests.

   Andmete hoidmiseks võiks kasutada kollektsioonide loengus nimetatud 
   musterlahendust (slaid "Levinud musterlahendus"). Üks kirje (nt. CartEntry) 
   sisaldab tootet/teenust ja kogust. Kirjeid hoitakse listis, et neid 
   oleks võimalik vajadusel nt. koguse või hinna järgi sorteerida.

   Piirangud:
   
     1. klasse Product ja Service ning liidest CartItem ei tohi muuta;
   
     2. ühtegi (explicit) cast-i ei tohi kasutada.

   Selle ülesande koha on ka koodi ülevaatuse võimalus. Kui esitate lahenduse 
   tähtajaks, siis tähtaja möödudes on teil võimalik kellegi teise tudengi 
   tööd hinnata ja selle eest punkte saada. 
   
   Ülevaatuse leiate pärast tähtaja möödumist hindamisüsteemist ja selle 
   esitamiseks on aega 7 päeva.

   Ülevaatusel tuleb vastata ühele küsimusele.
     - Kas koodis on kasutatud ülesande tekstis nimetatud musterlahendust?

9. Tõstke kõik failid, mis on kataloogis src/generics oma 
   Bitbucket-i reposse (icd0019) kataloogi src/generics.
    
   Veenduge, et kood kompileerub.
   
   Kui valite Idea-s Build menüüst -> Rebuild project peaks tulema teade 
   "Compilation completed successfully ..."
   
   Veenduge, et testid lähevad läbi.
   
   Commit-ige muudatused ja push-ige need Bitbucket-isse. 
   
   Lisage commit-ile tag ex08.
   
   Veenduge tulemuste lehelt, et tulemus on positiivne.

10. Kui see ülesanne jääb tegemata, siis saate maksimaalse viie punkti 
   asemel neli. Seega selle korra ülesanded loetakse esitatuks ka ilma 
   selleta. Kui see jääb tegemata saate lihtsalt ühe punkti vähem.
   
   Ühenduse kirje koosneb kahest punktist. Näiteks A-B tähendab, et meil 
   on ühendus punktist A punkti B ja vastupidi.
   
   Ette on antud hulk ühendusi kirjeldavaid kirjeid. 
   
   Nt. A-B, E-C, D-A, jne.
   
   Teie ülesanne on teha kindlaks, kas ette antud ühenduste hulgas on 
   kahe elemendi vahel otsene või kaudne ühendus.
   
   Nt. Kui A on ühenduses B-ga ja B on ühenduses C-ga, siis on ka A ja 
       C ühenduses.
   
   Nõutud käitumine on kirjeldatud testidega klassis generics.connection.Tests.
   
   Piirangud:
      1. Kood peab töötama piisavalt kiiresti, et ~20 sekundiga jõuaks
         (testeri masinas) kõik testid läbi joosta.
         
      2. Programm ei tohi arvestada näidisandmetes olevate seaduspäradega.
         Ehk programm peaks töötama mistahes sisendiga.

   Töö märgistage tag-iga ex08a
   
Seletused ja lahendused (1-7), seletused (8, 10): https://youtu.be/Yq7SsMJRpwA