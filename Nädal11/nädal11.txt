Game of Life

Harjutustunniks vajalik kood asub: https://bitbucket.org/mkalmo/icd0019gol

Kirjutage rakendus, mis arvutab järgmise kaadri Game of Life mängus.

Game of Life mängu mõte on see, et esialgselt määratakse etteantud maatriksisse 
mõned rakud. Seejärel pannakse mäng käima, mis tähendab, et rakud hakkavad
oma elu elama: etteantud reeglite põhjal otsustatakse, kas rakk jääb elama,
sureb või paljuneb. Otsustamine käib üksnes selle põhjal, kui palju naabreid
konkreetsel rakul on.

Reeglid:

  Igal rakul on kuni kaheksa naabrit (üleval, all, paremal, vasakul + diagonaalid)

  Kui rakul on alla kahe naabri, siis ta sureb (alarahvastatus).
  Kui rakul on üle kolme naabri, siis ta sureb (ülerahvastatus).
  Kui rakul on kaks või kolm naabrit, siis elab ta edasi.
  Kui surnud rakul (ehk rakk puudub) on täpselt kolm naabrit, siis ta elustub (paljunemine).

Conway's Game of Life: http://en.wikipedia.org/wiki/Conway's_Game_of_Life.
Videoülevaade: http://www.youtube.com/watch?v=CgOcEZinQ2I&list=FLfJhvjUWZh8bM3O09S_e_TQ

Parema disaini ja programmi testitavuse huvides on kasutajaliides ja äriloogika
jagatud eraldiseisvateks osadeks. Äriloogika osa on võimalik käivitada ja 
seega ka testida ilma, et meil kasutajaliidest oleks.

Selles ülesandes on kasutajaliides teie eest valmis tehtud ja teie peate 
tegema ainult äriloogika osa.

Klassis jvm.gol.GameOfLifeTest on testid koodi testimiseks. Soovitatav on 
funktsionaalsust lisada sellises järjekorras nagu see testide klassis 
kirjas on. Testide klassis on ka mõned abimeetodid, mis võiks aidata 
programmi seisu visualiseerida.

Lõpliku lahenduse proovimiseks on klass jvm.gol.Runner, mis käivitab 
kasutajaliidese andes äriloogika osa parameetrina sisse.

Tõstke kõik failid, mis on kataloogis src/gol oma 
Bitbucket-i reposse (icd0019) kataloogi src/gol.

Veenduge, et kood kompileerub.

Veenduge, et testid klassist gol.GameOfLifeTest lähevad läbi.

Commit-ige muudatused ja push-ige need Bitbucket-isse. 

Lisage commit-ile tag ex11.

Veenduge tulemuste lehelt, et tulemus on positiivne.

Seletused: https://youtu.be/SZczaYYt9ys